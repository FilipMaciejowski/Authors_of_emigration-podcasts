---
title: "Zygmunt Nowakowski"
episode: 1
author: "Nowakowski"
date: "04.08.2020"
description: '„To pierwszy aktor, który mógł się poszczycić tytułem doktora filozofii" – mówi Paweł Chojnacki, autor książki „Reemigrejtan. Kiedy Zygmunt Nowakowski wróci wreszcie do Krakowa!?'
page: "podcast_Nowakowski_1"
unpublished: false
unpublished_episode: "Pierwszy"
---

*Propagowanie fenomenu tego człowieka stało się wołaniem na puszczy, sprowadziło się wręcz z czasem do indywidualnego, dość ekscentrycznego hobby. Zaczęło budzić podejrzenia, gdyż nie przynosiło osobistych korzyści* – pisze we wstępie do swojej książki „Reemigrejtan. Kiedy Zygmunt Nowakowski wróci wreszcie do Krakowa!?” (Kraków 2019) Paweł Chojnacki, znawca twórczości pisarza, felietonisty, aktora… No właśnie, można długo wymieniać – dodaje dalej autor: *Określenia „człowiek renesansu” czy „człowiek orkiestra” znajdują w jego przypadku najpełniejsze uzasadnienie. Na każdej z orbit aktywności pozostawił indywidualny, uchwytny ślad. I to pierwsze, co w nim ujmuje. Nigdy dość wymieniania tej długiej listy: powieściopisarz, dramaturg, felietonista, aktor, reżyser, dyrektor teatru, radiowiec, doktor filozofii, legionista podporucznik, historyk i komentator literatury, krytyk totalitaryzmów, eseista, działacz sportowy i społeczny, autor książek dla dzieci i młodzieży, obrońca praw zwierząt, aktywista charytatywny…* Warto dodać, że postać dzisiaj zapomniana, mylona, kojarzona z innymi luminarzami polskiej kultury. Zygmunt Nowakowski urodził się w Krakowie w 1891 roku. O tym jak wyglądały jego wczesne lata opowiada Paweł Chojnacki.

<iframe src="https://widget.spreaker.com/player?episode_id=40115340&theme=light&playlist=false&playlist-continuous=false&autoplay=false&live-autoplay=false&chapters-image=true&episode_image_position=right&hide-logo=false&hide-likes=false&hide-comments=false&hide-sharing=false&hide-download=true" width="100%" height="200px" frameborder="0"></iframe>

