---
title: "Konstanty Jeleński"
episode: 1
author: "Jelenski"
date: "01.07.2020"
description: '„Wszystko wskazuje na to, że jego biologicznym ojcem był Carlo Sforza..." - mówi Anna Arno.'
page: "podcast_Jelenski_1"
unpublished: false
---


To, co robiłem i myślałem, nie miało właściwie nigdy głębokiego,
realnego związku. Byłem może (w przypadkowym porządku): liberałem,
synem, humanistą, czytelnikiem, sumiennym urzędnikiem, Polakiem,
przyjacielem, kochankiem, pederastą itd. „Kot Jeleński” – postać nieco
proteuszowska, zależnie od tego, przez kogo odzwierciedlana.

To, co robiłem i myślałem, nie miało właściwie nigdy głębokiego,
realnego związku. Byłem może (w przypadkowym porządku): liberałem,
synem, humanistą, czytelnikiem, sumiennym urzędnikiem, Polakiem,
przyjacielem, kochankiem, pederastą itd. „Kot Jeleński” – postać nieco
proteuszowska, zależnie od tego, przez kogo odzwierciedlana.
"Konstanty A. Jeleński. Listy z Korsyki" Fundacja Zeszytów Literackich, Warszawa 2003.

Pisał z Rzymu w sierpniu 1952 roku do Józefa Czapskiego, Konstanty
Jeleński. Znakomity eseista, krytyk, żołnierz I Dywizji Pancernej,
współtwórca środowiska paryskiej „Kultury” podobno odznaczał się dużym
wdziękiem, trudno nie wierzyć w te słowa, kiedy patrzy się na jego
zdjęcia. Urodził się w 1922 roku w Warszawie. Od dzieciństwa podróżował
po Europie razem z rodzicami – ojcem dyplomatą (Konstantym Jeleńskim) i
matką Teresą „Reną” Jeleńską (tłumaczką). Polskę opuścił na stałe w
grudniu 1939 roku i nigdy do niej nie powrócił, choć jego życiorys nie
musiał tego zakładać. Bez przeszkód przemieszczał się między Paryżem a
Rzymem, spędzając wakacje na Korsyce z malarką Leonor Fini. Konstanty
Jeleński był kimś, kogo można by nazwać światowcem, inteligentem, ale i
ambasadorem polskich spraw oraz polskiej kultury za granicą. Jak podają
źródła, wiele wskazuje na to, że jego biologicznym ojcem był Carlo
Sforza, minister spraw zagranicznych Włoch, następnie ambasador w
Paryżu.

„Fotografie nie oddają urody, którą zapamiętali przyjaciele. To musiało
być coś więcej niż regularne rysy: dystynkcja, godność, szlachetność
zapisane w ruchach, w spojrzeniu, rytmie mowy, przechyleniu głowy” –
pisze o jednym ze zdjęć Jeleńskiego Anna Arno, ostatnio autorka niedawno
wydanej książki „Kot. Opowieść o Konstantym A. Jeleńskim”. Posłuchajmy
pierwszego odcinka opowieści.

<iframe
src="https://widget.spreaker.com/player?episode_id=33893438&theme=light&playlist=false&playlist-continuous=false&autoplay=false&live-autoplay=false&chapters-image=true&episode_image_position=right&hide-logo=false&hide-likes=false&hide-comments=false&hide-sharing=false&hide-download=true"
width="100%"
height="200px"
frameborder="0"
title="Podcast__Tworcy_Emigracji_Jelenski_1"
></iframe>

