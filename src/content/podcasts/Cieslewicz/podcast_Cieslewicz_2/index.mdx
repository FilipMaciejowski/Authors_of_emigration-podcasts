---
title: "Roman Cieślewicz"
episode: 2
author: "Cieslewicz"
date: "09.07.2020"
description: '„Kiedy zaczął pracować w „Elle", a potem w „Vogue" miał kontakt z naprawdę wybitnymi fotografami” - mówi Anna Grabowska-Konwent, kustosz Galerii Plakatu i Designu Muzeum Narodowego w Poznaniu.'
page: "podcast_Cieslewicz_2"
unpublished: false
---

Zakres pracy Romana Cieślewicza we francuskim „Elle” był zupełnie inny
niż w warszawskiej redakcji „Ty i ja”. Artysta z pozycji kierownika
artystycznego został grafikiem na zlecenie i szybko awansował w
hierarchii paryskiego środowiska, najpierw jako projektant makiet, w
wiele lat później dyrektor artystyczny . Jedną z podstawowych cech pisma
„Elle” jest brak okładek z oryginalną graficzną kreacją artystyczną, w
przeciwieństwie do „Ty i ja”. We francuskim piśmie pierwszą stronę
magazynu zazwyczaj stanowi zdjęcie modelki, stała winieta, uregulowany
schemat obrazowania. O ile redakcja polskiego pisma miała wyraźnie
ambicje artystyczne, o tyle koncepcja „Elle” ogranicza się najczęściej
do wykorzystywania popularnej „fotografii mody”. Wpływ na to ma między
innymi częstotliwość ukazywania się nowego numeru. „Ty i ja” było
miesięcznikiem, natomiast francuski odpowiednik tygodnikiem. Roman
Cieślewicz wspominał w wywiadzie: „byłem olśniony przez tę machinę
dziennikarską: dwieście osób w redakcji dla 250 stron, które następnego
dnia można było znaleźć… w koszu”. Więcej na temat tego z którymi
pismami współpracował Roman Cieślewicz, opowiada Anna Grabowska-Konwent,
kustosz Galerii Plakatu i Designu Muzeum Narodowego w Poznaniu.

<iframe
src="https://widget.spreaker.com/player?episode_id=36864348&theme=light&playlist=false&playlist-continuous=false&autoplay=false&live-autoplay=false&chapters-image=true&episode_image_position=right&hide-logo=false&hide-likes=false&hide-comments=false&hide-sharing=false&hide-download=true"
width="100%"
height="200px"
frameborder="0"
></iframe>

Photo owner: chantalpetitcieslewicz