---
title: "Gustaw Herling-Grudziński"
episode: 2
author: "Herling"
date: "23.07.2020"
description: '„Nieżyczliwi im ludzie podkreślali - oni tam w Londynie głodowali" – mówi znawca twórczości Gustawa Herlinga-Grudzińskiego, prof. KUL - Zdzisław Kudelski.'
page: "podcast_Herling_2"
unpublished: false
unpublished_episode: "Drugi"
small_heading: true
---
*22 grudnia,*

*Nie był to sen, w każdym razie tylko sen. Deszcze rozpadał się na dobre wieczorem, bijąc w szyby cienkimi wodnymi powrósłami. Próbowałem zmusić się do czytania, ale kłucie pod powiekami było znowu tak bolesne, że zgasiłem lampę. Nie zamknąłem oczu, jestem pewien, a mimo to jakbym naciśnięciem guzika wyłączył równocześnie w sobie przytomność: ze snu było w tym rozsypanie się klocków czasu, połączone z amnezją teraźniejszości; z jawy – przerzedzenie się ciemności za oknem ociekającym wodą, podobne do zdarcia grubej zasłony. Widziałem w deszczu naszą londyńską ulicę, ludzi jak z obrazów Bacona, tu zakręt pod górę, do parku, tam w dół, na cmentarz. Nagle zapaliło się światło, stała obok mnie L. (Lidia – DD). Twierdzi, że majaczyłem.*

„Dziennik pisany nocą” (22 grudnia 1972), Wydawnictwo Literackie, Kraków 2017, s. 154.

Wspomnienia życia w Londynie były „niezagojoną raną”, jak mówi prof. Zdzisław Kudelski. Swoją pierwszą żonę Krystynę Stojanowską, malarkę, Gustaw Herling-Grudziński poznał w kantynie wojskowej w Iraku. Spotkali się ponownie po wojnie w Rzymie i postanowili pobrać. Wielokrotnie pisarz podkreślał, że były to dla niego szczęśliwe lata. W 1947 roku przenieśli się do stolicy Wielkiej Brytanii, gdzie codzienne życie okazało się nad wyraz trudne, jeśli chodzi o kwestie życiowe i zawodowe. Stan ten trwał przez 5 lat. Kiedy Gustaw otrzymał propozycję stałej pracy w Radiu Wolna Europa w 1952 roku, natychmiast wyjechał, by przygotować swojej rodzinie odpowiednie warunki. Radość była krótka, Krystyna popełniła samobójstwo. W drugim odcinku o tym etapie życie pisarza opowiada prof. Zdzisław Kudelski.

<iframe src="https://widget.spreaker.com/player?episode_id=39870676&theme=light&playlist=false&playlist-continuous=false&autoplay=false&live-autoplay=false&chapters-image=true&episode_image_position=right&hide-logo=false&hide-likes=false&hide-comments=false&hide-sharing=false&hide-download=true" width="100%" height="200px" frameborder="0"></iframe>

Zdjęcie pochodzi ze zbiorów Zdzisława Kudelskiego.